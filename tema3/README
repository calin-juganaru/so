    La fiecare semnal de page fault, handler-ul sigsegv_handler() va primi
adresa la care s-a produs și va determina, întâi, segmentul și pagina din
care provine adresa. Adresa primită trebuie să se încadreze între limitele
unuia dintre segmentele din exect, iar pagina este calculată din offset-ul
față de începutul segmentului împărțit la dimensiunea unei pagini.
    Dacă segmentul nu este valid (nu face parte din zona de memorie pe care
programul o are de gestionat) sau dacă pagina curentă a fost deja mapată va
fi apelat handler-ul default și va ieși din funcție. În câmpul data al
structurii exec rețin vector de apariții pentru paginile pe care le-am mapat
deja.
    Cu mmap mapez pagina curentă, apoi citesc din fișier de la offset-ul
segmentului + offset-ul paginii într-un buffer și copiez datele la acea
adresă. La final, cu mprotect setez permisiunile pentru pagina proaspăt
mapată preluate din exec.